---
templateKey: about-page
title: Over mij
---
## Opleiding en visie

Ik ben Eline Zuiderwijk, diëtist. Ik ben in 2011 afgestudeerd aan de Haagse Hogeschool voor de 4 jarige opleiding Voeding en Dietetiek. Na mijn opleiding ben ik gaan werken bij een afslankinstituut. Daar heb ik veel ervaring op gedaan met het coachen en begeleiden van cliënten, zowel wat betreft gezonde voeding als een goed beweegpatroon. Na 2 jaar besloot ik om een praktijk vanuit huis te starten, en anno 2013 was dit een feit. Vanaf juni 2014 opende ik ook een praktijk in Dordrecht. Mijn huidige praktijk in Leidschendam-Voorburg zit in het gezondheidscentrum aan de Overgoo 1 te Leidschendam.

Met heel veel plezier help ik mensen zowel in Leidschendam-Voorburg als in Dordrecht om hun voedingspatroon zo optimaal mogelijk te krijgen.

Iedereen is welkom, of men nu wil afvallen, aankomen of gewoon eens wil weten of wat hij/zij momenteel doet nu wel zo gezond is! Ook mensen met een medische indicatie zijn natuurlijk welkom, bv. bij overgewicht, bij een te hoog cholesterol, een te hoge bloeddruk en diabetes.

Mijn visie over een gezonde leefstijl is als volgt: zorgen voor zoveel mogelijk pure voeding, zonder al teveel toevoegingen zoals suiker/zout en e-nummers. Koken zonder pakjes en zakjes. Een voedingspatroon rijk aan goede voedingsstoffen, zodat je nog steeds heerlijk kan eten en bovenal zonder een hongergevoel!

### Afgeronde bij- en nascholingen & opleidingen

* Post HBO cursus Cognitieve Gedragstherapie voor diëtisten – Hogeschool van Amsterdam – mei-oktober 2017
* Post HBO cursus Eetstoornissen en persoonlijkheidsstoornissen – Pit Actief – mei 2017
* Post HBO basiscursus FODMAP dieet bij het Prikkelbare Darm Syndroom – FODMAP Foodies – 2016
* Post HBO Voeding en Diabetes – Hogeschool Arnhem en Nijmegen – 2014
* Op weg naar een gezonder gewicht en het behoud daarvan: het koolhydraatarme, eiwitrijke dieet in de behandeling van patiënten met ernstig overgewicht en/of diabetes type II – Bijscholing Den Haag – 2014
* Cursus Directe Toegankelijkheid Diëtetiek – Haagse Hogeschool – 2012
* HBO Opleiding Voeding en Diëtetiek – Haagse Hogeschool – 2008 t/m 2012

### Kwaliteit

![logo kwaliteitsregister paramedici](/img/kwaliteitsregister_paramedici125x125.jpg "Mijn inschrijving is op de website van het Kwaliteitsregister Paramedici te vinden")

De titel Diëtist is wettelijk beschermd. De kwaliteit van het beroep wordt bewaakt door inschrijving in het Kwaliteitsregister Paramedici. Door het volgen van bijvoorbeeld na- en bijscholingen zorgen we ervoor dat onze kwaliteit op het juiste niveau en up-to-date blijft. Mijn inschrijving is te vinden onder Kwaliteitsregister Paramedici nummer 19911286989. De link naar hun website: [website Kwaliteitsregister Paramedici](http://www.kwaliteitsregisterparamedici.nl/)

### Lid van Nederlandse vereniging van diëtisten

![Logo van de NVD](/img/lid_van_nvd_logo.jpg "Logo NVD")

De Nederlandse Vereniging van Diëtisten (NVD) is de beroeps- en  belangenvereniging van de Nederlandse diëtist. Ik ben lid van de NVD, en ben ook op hun website te vinden: [website NVD](http://www.nvdietist.nl/)
