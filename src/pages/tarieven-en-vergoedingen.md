---
templateKey: 'about-page'
path: /tarieven
title: Tarieven en vergoeding
---
## Tarieven
Intake: €90,- 
(intake duurt ongeveer 60-75 min. & uitwerktijd 15-30 min.)
Vervolg- en coachingsconsult: €30,-
Check-up consult: €15,-
Telefonisch consult: €15,-
Personal shop assistant: €30,-
Consult bij u thuis?
Toeslag op bovenstaande kosten: €15,-

<button>Neem contact op met Eline</button>

## Toelichting behandeltijd
De behandeltijd die de diëtist in rekening brengt bestaat uit twee componenten:

1. de directe tijd: de tijd waarbij u als cliënt aanwezig bent;

2. de indirecte tijd: de tijd die de diëtist besteedt aan o.a. het berekenen en samenstellen van een persoonlijk advies, het informeren van de verwijzer en het registreren van uw gegevens. Hier bent u als cliënt doorgaans niet bij aanwezig.

Een consult bestaat uit directe en indirecte tijd.

De totaal bestede tijd wordt afgerond op kwartieren.

## Vergoeding diëtist
Sinds 1 januari 2013 zijn de kosten voor dieetadvisering terug in de basisverzekering. Consultkosten bij een geregistreerde diëtist worden jaarlijks voor 3 uur vergoed vanuit de basisverzekering.  Deze kosten worden wel altijd verrekend met het eigen risico indien deze nog niet is opgebruikt. Soms kunnen verzekeraars een verwijsbrief vragen van de huisarts, dit geldt voor CZ, Delta Loyd, De Friesland, Kiemer en OHRA.

Hoeveel consulten exact vergoed worden hangt sterk af van de zorgverzekeraar waarbij u bent aangesloten. Zie de hier  de link voor een overzicht van alle vergoedingen: vergoedingen

Dietist Eline Zuiderwijk heeft geen contracten met zorgverzekeraars en is hiermee een contractvrije diëtist. Na elk consult ontvangt u van mij een factuur per mail die u aan mij per bank kunt betalen. U kunt deze dan zelf uploaden/declareren bij uw zorgverzekering, eventueel samen met de verwijsbrief. Veel cliënten krijgen dan binnen enkele dagen 75-100% van de consultkosten teruggestort van de verzekeraar.

## Personal shop assistant
Het is mogelijk om samen met mij door de supermarkt te lopen en verschillende producten en hun voedingswaarde te bekijken. Dit wordt altijd als erg leerzaam ervaren en heeft dus zeker een meerwaarde. Hier trekken we ongeveer een half uur voor uit, waarbij alle productgroepen aan bod komen.

## Afspraak afzeggen?
Kunt u onverwachts niet op onze afspraak verschijnen, dan vraag ik u dit minimaal 24 uur van te voren te laten weten. Anders ben ik genoodzaakt om de consultkosten in rekening te brengen. Ik vraag hiervoor uw begrip.

## Wet gebruik BSN in de zorg
Vanaf 1 juni 2009 is het volgens de Wet gebruik burgerservicenummer (BSN) in de zorg verplicht voor zorgaanbieders om het BSN te gebruiken. Het BSN staat op een paspoort, rijbewijs en /of identiteitskaart. Vanaf 1 juni 2009 zijn alle ziekenhuizen en overige zorgverlenende partijen zoals diëtisten, wettelijk verplicht het BSN te gebruiken in hun communicatie met ziektekostenverzekeraars en bijvoorbeeld huisartsen.

Deze wet heeft dus tot doel de kwaliteit van de zorg te verbeteren door betrouwbare gegevensuitwisseling. Ik verzoek u dan ook om legitimatie mee te nemen (NL paspoort,NL  rijbewijs,NL  identiteitskaart) zodat ik deze gegevens kan invullen in mijn systeem.