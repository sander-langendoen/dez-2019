---
templateKey: blog-post
title: Recept Gegrilde Groenten
date: 2019-02-06T16:27:05.784Z
description: >-
  Hoe makkelijk kan lekker eten zijn? Ik ben soms zelf de gekookte/gewokte
  groenten zat, en dan is dit zo lekker en zo makkelijk om te maken.
tags:
  - recept
featuredImage: /img/recept-gegrilde-groenten-square.jpg
---
Hoe makkelijk kan lekker eten zijn? Ik ben soms zelf de gekookte/gewokte groenten zat, en dan is dit zo lekker en zo makkelijk om te maken.

Gewoon groenten die je lekker vindt in een ovenschaal, en wil je helemaal makkelijk doen; zorg dan voor aardappeltjes en een stukje vis/kip uit de oven en je hebt helemaal geen pannen op het vuur!

## Wat heb je nodig voor gegrilde groenten voor 2 personen?

– 2 grote paprika’s in grove stukken gesneden

– ½ -1 courgette in plakjes en gehalveerd

– rode ui in ringen

– gedroogde Italiaanse kruiden

– scheutje olijfolie

### Wat moet je doen?

Verwarm de oven voor op 200 graden Celsius. Snij alle groenten en verdeel ze over een ovenschaal. Bestrooi de groenten met de Italiaanse kruiden en een scheutje olijfolie en hussel even door elkaar. Zet de schaal vervolgens voor 30-40 min in de oven tot de groenten lekker zacht en licht gekleurd zijn.

Lekker met bv krieltjes in schil, in partjes gesneden en ook bestrooid met dezelfde kruiden en olijfolie (let op: deze moeten vaak 10 min langer, dus eerder in de oven zetten). Ook kan je hier heel makkelijk een wit visje met kruiden in aluminiumfolie bij leggen of op een apart bakvelletje een kipfiletje in plakjes (ong 15 min nodig).

Eet smakelijk!
